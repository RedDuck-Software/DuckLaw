ОВІДІОПОЛЬСЬКИЙ РАЙОННИЙ СУД ОДЕСЬКОЇ ОБЛАСТІ
ПОСТАНОВА
Справа № 509/3997/18  
 УХВАЛА   
 ІМЕНЕМ УКРАЇНИ  
         03 вересня 2018 року слідчий суддя Овідіопольського районного суду Одеської області Кочко В.К. при секретарі - Савченко М.В.,розглянувши клопотання слідчого СВ Авангардівського ВП Овідіопольського ВП ГУНП в Одеській області Чернозуб Ю.А. про призначення експертизи,- 
 ВСТАНОВИВ:  
  31 серпня 2018 року до слідчого судді Овідіопольського районного суду в Одеській області звернувся слідчий з вищевказаним клопотанням, з якого вбачається, що У провадженні СВ Авангардівського ВП Овідіопольського ВП ГУНП в Одеській області знаходиться кримінальне провадження №12018160380001727 за ознаками злочину, передбаченого ч. 1 ст. 309 КК України. 
 Під час досудового розслідування встановлено, 18.08.2018 до чергової частини Авангардівського ВП Овідіопольського ВП Головного Управління Національної поліції в Одеській області надійшов рапорт старшого оперуповноваженого 3-сектора ВПН ГУНП в Одеській області майора поліції Боднік О.Л. про те, що 18.08.2018 о 15 год. 30 хв. на території ТОВ  Промтоварний ринок , що розташована за адресою: Одеська область, Овідіопольський район, смт. Авангард, вул. Базова, 20, була помічена ОСОБА_3, ІНФОРМАЦІЯ_1, яка вела себе підозріло.  
 18.08.2018 під час огляду ділянки місцевості розташованої на території ТОВ  Промтоварний ринок  за адресою: Одеська область, Овідіопольський район, смт. Авангард, вул. Базова, 20 біля торгівельного ролету № 183 по вул. За Рожевою у внутрішньому відділенні сумки, яка належить ОСОБА_3 було виявлено та вилучено речовину рослинного походження зеленого кольору та речовину порошкоподібну білого кольору.  
        22.08.2018 на підставі ухвали Овідіопольського районного суду Одеської області у справі №509/3801/18 слідчим Авангардівського ВП Овідіопольського ВП ГУНП в Одеській області 23.08.2018 було проведено обшук помешкання ОСОБА_3, розташованого за адресою: АДРЕСА_1, в ході якого було виявлено та вилучено наступне: горщик з рослиною зеленого кольору, зовні схожий на рослину виду коноплі; два полімерні пакети в якому знаходилось насіння сіро-зеленого кольору рослинного походження; один згорток із фольги, в якому знаходилось насіння сіро-зеленого кольору рослинного походження; одну скляну банку ємністю 460 мл. з фрагментом від полімерної пляшки з обрізаним дном на якому міститься смолянисте нашарування темного кольору; 5 поліетиленових пакетів із застібками в середині яких мається залишок від порошкоподібної речовини білого кольору; 1 металевий фрагмент у вигляді фрагменту від водопровідної системи з нашаруванням невідомої речовини; електронні ваги в корпусі сірого кольору; пластикова банка білого кольору в якій містяться залишки рослинної речовини зеленого кольору, в якій знаходяться 2 фрагменти від кулькових ручок синього кольору в середині яких маються нашарування порошкоподібної речовини білого кольору; 4 полімерні пакеті із застібкою з залишками невідомої речовини та 1 полімерний пакет з залишками рослинної речовини зеленого кольору.         
 З метою встановлення належності до об'єктів, що містять наркотичні речовини необхідні спеціальні знання за експертною діяльністю 2.1.20.5 Експертиза наркотичних засобів, психотропних речовин, їх аналогів та прекурсорів . 
 Чинним законодавством, в тому числі Законом України  Про судову експертизу  від 25.02.1994 року, наказом Міністерства Юстиції України № 301/5 від 03.03.2015  Про затвердження Положення про експертно кваліфікаційні комісії та атестацію судових експертів, встановлено перелік судових експертиз та експертних спеціальностей, за якими присвоюється кваліфікація судового експерта фахівцям  
 науково - дослідних установ судових експертиз МЮУ, регламентовано порядок проведення судових експертиз . 
 Для проведення повного, всебічного та неупередженого розслідування кримінального провадження та встановлення істини, а також з'ясування обставин, що мають значення для кримінального провадження, необхідні спеціальні знання експерта, який володіє науковими, технічними або іншими спеціальними знаннями, має право відповідно до Закону України  Про судову експертизу  на проведення експертизи, якому доручити провести експертизу вилученої речовини щодо встановлення належності наданих речовин до об'єктів, що містять наркотичні речовини. 
 Відповідно до вимог ч. 1 ст. 242 КПК України експертиза проводиться експертною установою, експертом або експертами, за дорученням слідчого судді чи суду, наданим за клопотанням сторони кримінального провадження або, якщо для з'ясування обставин, що мають значення для кримінального провадження, необхідні спеціальні знання. 
 Згідно ст. 243 КПК України експерт залучається за наявності підстав для проведення експертизи за дорученням слідчого судді чи суду, наданим за клопотанням сторони кримінального провадження.  
 Керуючись ст. 242, ст. 243, ч. 3 ст. 244 КПК України, - 
 УХВАЛИВ:  
 Клопотання задовольнити. 
 Залучити експертів  НДЕКЦ МВС України в Одеській області для проведення експертизи за експертною діяльністю 2.1.20.5  Експертиза наркотичних засобів, психотропних речовин, їх аналогів та прекурсорів . 
 На вирішення експерта поставити наступні питання: 
         1.1.  чи є надана речовина рослинного походження зеленого кольору в горщику, упакована в полімерний пакет чорного кольору наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься, яка вага по сухому залишку? 
   1.2.  чи є надане насіння сіро-зеленого кольору рослинного походження, упаковане в 2-ох прозорих полімерних пакетах та насіння сіро-зеленого кольору рослинного походження упаковане в одному згортку із фольги, наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься, яка вага по сухому залишку? 
  1.3.  чи являються сліди від порошкоподібної речовини білого кольору у наданих 5-ти поліетиленових пакетах із застібками наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься? 
  1.4.  чи являються залишки рослинної речовини зеленого кольору у пластиковій банці білого кольору наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься? 
  1.5.  чи являються залишки рослинної речовини зеленого кольору у 1-му полімерному пакеті, який знаходиться в банці білого кольору наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься? 
  1.6.  чи являються залишки невідомої речовини у 4-х полімерних пакетах, які знаходяться в банці білого кольору наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься? 
  1.7.  чи являються сліди нашарування від речовини білого кольору, що містяться в 2-ох фрагментах від кулькових ручок синього кольору які знаходяться в банці білого кольору наркотичним засобом, психотропною речовиною, їх аналогом або прекурсором? Якщо так, то яким саме та до якого виду відноситься? 
         1.8.  чи є на скляній банці ємністю 460 мл. з фрагментом від полімерної пляшки з обрізаним дном залишки наркотичних засобів, психотропних речовин, їх аналогів або прекурсорів, якщо так, то якої саме та до якого виду відноситься, яка вага по сухому залишку? 
  1.9.   чи є на металевому предметі циліндричної форми у вигляді фрагменту від водопровідної системи залишки наркотичних засобів, психотропних речовин, їх аналогів або прекурсорів, якщо так, то якої саме та до якого виду відноситься, яка вага по сухому залишку? 
 Для дослідження експерту (ам) направити:  
        - горщик з рослиною зеленого кольору, зовні схожий на рослину виду коноплі, упакований до полімерного пакету чорного кольору та опечатаний паперовою биркою;  
        - спеціальний пакет №4425449 з двома пакунками насіння сіро-зеленого кольору рослинного походження та один згорток із фольги, в якому знаходиться насіння сіро-зеленого кольору рослинного походження, скріплені підписами учасників процесуальної дії; 
        - спеціальний пакет №4425468 з 5-ю поліетиленовими пакетами із застібками в середині яких мається залишок речовини білого кольору, скріплені підписами учасників процесуальної дії; 
        - полімерну банку білого кольору в якій містяться залишки рослинної речовини зеленого кольору, в середині якої знаходяться: 2 фрагменти від кулькових ручок синього кольору з нашаруванням порошкоподібної речовини білого кольору; 4 полімерні пакеті із застібкою з залишками невідомої речовини та 1 полімерний пакет з залишками рослинної речовини зеленого кольору, упаковано до полімерного пакету білого кольору та скріплено підписами учасників процесуальної дії; 
        - одну скляну банку ємністю 460 мл. з фрагментом від полімерної пляшки з обрізаним дном на якому міститься смолянисте нашарування темного кольору, упаковано до полімерного пакету білого кольору та скріплено підписами учасників процесуальної дії;  
        - 1 металевий предмет у вигляді фрагменту від водопровідної системи з нашаруванням невідомої речовини, упакований до полімерного пакету білого кольору та скріплено підписами учасників процесуальної дії;;  
        У разі направлення експертом, якому доручено проведення дослідження, клопотань, в порядку, передбаченому ч. 3 ст. 69 КПК України, ч. 2 ст. 13 Закону України  Про судову експертизу , та з метою недопущення випадків затягування строків досудового розслідування, прошу Вас спрямувати їх на адресу особи або органу досудового слідства, за клопотанням якого, слідчим суддею, винесена ухвала про призначення експертизи.  
        Дозволяю повне або часткове використання наданих об'єктів дослідження та застосування передбачених методичними рекомендаціями, руйнівних методів.  
         Висновок експерта разом із об'єктами дослідження прошу Вас спрямувати на адресу особи або органу досудового слідства, за клопотанням якого, слідчим суддею, винесена ухвала про призначення експертизи. 
 Копію ухвали направити експерту. 
 Ухвала оскарженню не підлягає. 
         Слідчий суддя         В.  К.  Кочко
Опендатабот —  сервіс моніторингу реєстраційних даних українських компаній та судового реєстру для захисту від рейдерських захоплень і контролю контрагентів.
Додайте Опендатабот до улюбленного месенджеру
Опендатабот для телефону
Всі&nbsp;матеріали на&nbsp;цьому сайті розміщені на&nbsp;умовах <a class="text-secondary" rel="license" href="https://creativecommons.org/licenses/by/4.0/legalcode.uk">ліцензії Creative Commons із&nbsp;Зазначенням Авторства 4.0 Міжнародна</a>, якщо інше не&nbsp;зазначено на&nbsp;відповідній сторінці.
© 2016—2020 <a class="text-secondary" href="/">Opendatabot</a>
